---
title: Týden 4
lang: cs
layout: post
photos:
    directory: /media/sweden/week-04/
    items:
        - vyhledy-lod-1.jpg: Výhled z lodi
        - vyhledy-lod-smer-lidingo.jpg: Výhled z lodi směr ostrov Lidingö
        - vyhledy-lod-smer-djurgarden.jpg: Výhled z lodi směr Djurgården
        - vyhledy-lod-cihlova-budova.jpg: Opět cihlová budova
        - vyhledy-lod-2.jpg: Výhled z lodi
        - vyhledy-lod-gruna-lund.jpg: Gruna Lund - zábavní park
        - vyhledy-lod-vasa-museum.jpg: Muzejní ostrov - Vasa museum
        - selfie-na-lodi.jpg: Selfie na lodi
        - pohled-od-dramaten.jpg: Pohled na moře od Dramaten
        - dramaten.jpg: Dramaten (Královské dramatické divadlo)
        - vojenska-kapela.jpg: Vojenská kapela před pochodem
        - armada-pochoduje.jpg: Švédská armáda v pochodu
        - armada-ceka-na-prujezd-krale.jpg: Švédská armáda čekající na průjezd krále
        - kral-1.jpg: Průjezd krále
        - kral-2.jpg: Královna nám mává
        - kralovsky-palac.jpg: Královský palác ve Stockholmu
        - koncert.jpg: Jubilejní koncert
        - kuba-slavi.jpg: Slavím také
        - prehlidka-stihacky.jpg: Letecká přehlídka
---

## Carl XVI Gustav slaví 50 let na trůnu & Striktní firewall

První polovinu týdne jsem se pokoušel o posun v Etickém hackování. Bohužel všechny mé pokusy o získání příkazové řádky na počítači obětí (s pomocí `msfvenom` byly neúspěšné) a to až do středy, kdy mě napadlo podívat se na nastavení firewallu na mém počítači. Vzhledem k jeho striktnímu nastavení, zde byly zahazovány všechny packety (pokusy o spojení). Současně v úterý proběhl první Kontrollskriving (švédsky průběžný test) z Umělé inteligence a hlubokých neuronových sítí. Z testu jsem byl celkem nervózní, ale výsledky dopadly nadprůměrně dobře.

V sobotu bylo velmi pěkné počasí a já se rozhodl proběhnout se na loď do Ropstenu a lodí se pak nechat dovézt až do centra Stockholmu. Po hodinové cestě, při níž jsme obepluli Djurgården a viděl jsem nové městské části, jsme zakotvili před divadlem Drammaten. Chtěl jsem se ještě proběhnout, ale asi po 200 metrech jsem narazil na policejní zátaras. Zpomalil jsem a pokračoval chůzí, ovšem po dalším asi půl kilometru se již nedalo jíti dál. Dotazem na jednoho z přihlížejících jsem se dozvěděl, že švédský král Carl XVI Gustav slaví 50 let vlády. Zůstal jsem tedy na místě a sledoval rozmístění vojáků po celé délce trasy, kudy bude projíždět kočár s králem a královnou. Během asi dvou hodinového čekání na průjezd krále, jsem postával u vojenské kapely, která téměř nepřetržitě hrála hity od kapely ABBA. Čekání se vyplatilo, král projel s celou svou jízdou a zamával nám. Přesunul jsem se na Riksplan, kde proběhl slavnostní koncert s přehledem důležitých událostí z padesátileté vlády Carl XVI Gustava, za doprovodu významných zpěváků či kapel symbolizujících hudební scénu ve švédsku v daném období.

V neděli přiletěla Lída a začíná týden věnovaný poznávání Stockholmu. Ještě v neděli odpoledne jsme prošli Gamla stan (staré město).
