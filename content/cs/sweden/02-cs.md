---
title: 'Týden 2: Začátek semestru na KTH'
lang: cs
layout: post
photos:
    directory: /media/sweden/week-02/
    items:
        - nature-by-the-lappis.jpeg: Park přímo vedle mého ubytování
        - campus-garden.jpeg: Univerzitní zahrada
        - campus-at-night.jpeg: Noční kampus
        - brick-building-everywhere.jpeg: První ze série cihlových staveb
        - brick-building-everywhere-second.jpeg: Další ze série cihlových staveb
        - gasworks.jpeg: Cihlová plynárna
        - from-djurgarden-city-view.jpeg: Pohled na město z Djurgården
        - lappis-kitchen.jpeg: Lappis - kuchyň
        - lappis-kitchen-2.jpeg: Lappis - kuchyň z jiného pohledu
        - lappis-my-bed.jpeg: Lappis - mé místo na spaní
        - lappis-bathroom.jpeg: Lappis - koupelna
---

První semestr na KTH začal zvolna. V rámci předmětu Role inženýra kybernetické bezpečnosti ve společnosti (The Cybersecurity Engineer's Role in Society) jsme se setkali se studenty z druhého ročníku a proběhla seznamovací aktivita. Dokončil jsem visuální stránku svého webu, nyní i s variantou pro mobilní zařízení. Zúčastnil jsem se úvodního setkání místního CTF (Capture The Flag) týmu RoyalRoppers a dokonce jsem měl možnost se rovnou zúčastnit své první soutěže DownUnderCTF. Vzhledem k téměř nulovým zkušenostem jsem se zaměřil na jednodušší úlohy a tři se mi podařilo vyřešit. Současně jsem se pustil do projektu v předmětu Etické hackování, kde je mým úkolem prolamování systémů a získávání tz. vlajek. Tento semester bude hackování více než dost.

Na druhou stranu předmět Úvod do kybernetické bezpečnosti (Cybersecurity Overview) vypadá dosti nezajímavě. Z toho důvodu jsem požádal o možnost předmět neabsolvovat, ačkoliv se jedná o povinný předmět. Jako náhradu bych rád studoval Umělé neuronové sítě a hluboké architektury (Artificial Neural Networks and Deep Architectures).

V průběhu týdne jsem poctivě pracoval na své švédštině, kromě představení už si umím objednat v restauraci či vyjádřit, co se mi líbí či nelíbí. V rámci vyzvedávání zlevněných potravin jsem navštívil několik nových čtvrtí. Atmosféra města je výrazně ovlivněna cihlovými domy, které jsou zde velmi časté. A přes přechod vyrazit na červenou, to tu značí, že jste místní. Ale pozor na kola, ty se tu často pohybují značnou rychlostí a jen tak neuhnou.

O víkendu jsem navštívil ostrov Kungliga Djurgården (překlad: Královská obora). Konečně jsem se vykoupal v moři, které mám asi 300 metrů od domu a povečerel typické švédské jídlo Köttbullar med potatis (překlad: Masové kuličky s bramborem) - samozřejmě domácí výroby. Celkově velmi vydaření týden, už se těším na další.
