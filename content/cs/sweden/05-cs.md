---
title: 'Týden 5: Grand tour Stockholm'
lang: cs
layout: post
date: 2023-09-24
photos:
    directory: /media/sweden/week-05/
    items:
        - metro.jpg: Stanice metra, jakoby vjíždějící do tunelu
        - koncerthuset.jpg: Konserthuset (Sídlo Královského filharmonického orchestru Stockholm)
        - drottningholm-palace-1.jpg: Královský palác v Drottningholmu
        - drottningholm-palace-2.jpg: Královský palác v Drottningholmu
        - drottningholm-palace-3.jpg: Královský palác v Drottningholmu
        - drottningholm-palace-my.jpg: S Lídou v Drottningholmu
        - kanelbulle.jpg: Kanelbulle
        - odengatan.jpg: Pohled na Odengatan
        - autonomni-sekacka.jpg: Zahrada na kampusu s autonomní sekačkou
        - bicycle.jpg: Pořízené kolo


---

Od neděle do pátku mě navštívila Lída a já jsem na krátkou dobu vypadl ze studijního světa a konečně jsem se podíval více po Stockholmu. 

V pondělí jsme začali odpolední vycházkou v Nackareservatet (název parku ve Stockholmu). Do úterý jsme vtančili s kapelou ABBA, při návštěvě jejich muzea. Současně jsme nahlédli i do ostatních muzejních budov, jelikož velká část muzeí se nachází na jednom místě ve Stockholmu - na ostrově Djurgården. Během odpoledne procházka po Kungsholmenu a večer hraní deskových her s dalšími studenty z Datasektionen (název studentského sdružení). Středeční den byl z velké části studijní, až pozdě odpoledne vyrážíme na prohlídku nejdelší galerie na světě - Stockholmského metra. Velké množství stanic, hlavně na modré lince, je zde originálně vyzdobeno. Večer jsme zakončili trochou kultury v Stockholmské koncertní síni (švédsky: Konserthuset) na představení s názvem "Schumann och Adams". Ve čtvrtek jsme se vydali na královský palác do Drottningholmu a prošli se v přilehlých zahradách. A na závěr dne pro změnu kulinářský zážitek ve formě místní delikatesy kanelbulle (foto níže). V pátek ráno Lída odlétá zpět do Čech a já po přednášce vyrážím nakoupit kolo na Loppis (švédský název pro bleší trh). 

Školy za prvních pět dní nebylo mnoho a tak se o víkendu pouštím opět do etického hackování.
