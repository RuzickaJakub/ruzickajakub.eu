+++
title = "Návštěvy"
date = 2022-10-10
+++
Ahoj! Jak asi tušíš, aktuálně se nacházím ve Stockholmu. Pokud by jsi mě chtěl/a navštívit, tak mám pro tebe pár praktických informací a pak spoustu lákadel. Pokud ti bude informace chybět, tak mi napiš.

## Doprava
Zde je možností několik:

(1) Auto: Jelikož auto nemám, tak moc netuším. Ale od roku 1967 se tu jezdí vpravo, takže asi v pohodě.

(2) Ekologická: Vlakem do Berlína a následně nočním vlakem z Berlína do Stockholmu (rámcově 16 hodin). Cesta Berlín Stockholm vyjde (osobu do 26 let) na rámcově 1200 CZK za sezení a 2000 CZK za lůžko.

(3) Letadlo: Zde je možné doletět na libovolné letiště ve Stockholmu. Pokud hledáte nízkonákladovku, tak Ryarnair létá z Vídně.

## Ubytování
Aktuálně bydlím ve studentské čtvrti Lappis ve studiu (vše je v jedné místnosti, až na koupelnu). Kvalita je (samosebou) téměř na úrovni hotelu Hilton, tedy mám tu jednu matraci, karimatku, pět palet, dvě cívky a sušák na prádlo. Pokud by se ti to zdálo jako málo, tak věz, že v zemi, kde vznikla IKEA tyto věci nahradí mimo jiné: stůl, dvě židle, křeslo či standing desk. Tento odstavec je jen na slazení očekávání :)

## Počasí
Minimálně dvakrát do týdne pořádně zaprší. Menší přeháňky jsou tu na denním pořádku.

## Peníze
Vše se tu platí kartou. Já si na začátku vybral pár Švédských korun a zatím jsem je neměl šanci použít.

## Co lze podniknout
(1) Kanelbulle - pečení sladkého pečiva, bez kterého se tu neobejde žádná fika (=přestávka na kávu). Zde je náš [recept (anglicky)](https://www.gimmesomeoven.com/swedish-cinnamon-buns-kanelbullar/).

(2) Tunnelbana Tour - Stockholmské metro je považováno za nejdelší galerii na světě. Jen si zadejde "Kungsträdgården tunnelbana" a uvidíte sami.

(3) Gamla Stan - Procházka po historickém centru a hledání falešných oken.

(4) Kampus KTH - Místo mého studia, absolutní paráda. Domnívám se, že tuto atrakci lze jen těžko vynechat.

(5) Lunchkonserter - Koncert členů Švédské královské opery a oběd v Golden Foyer. Další info [zde](https://www.operan.se/en/repertoire/lunchconcert/)

(6) Koupání - pokud jste milovníci koupání, tak berte plavky. Ani ne 300 metrů od bytu mám písečnou pláž. Uvidíme, zda to někdy zamrzne, zatím se tak nestalo.

(7) Drottningholm slott - Sídlo švédské královské rodiny.

(8) Projížďka lodí - Rozhodně (pokud nebudete zásadně proti) vyrazíme jeden den do centra po vodě. Vyrazíme z Ropstenu a poplujeme až přímo na hlavní nábřeží před Královské dramatické divadlo - Dramaten.

(9) Radnice - místo banketu při předávání Nobelových cen a uvítacího rituálu pro nové studenty KTH :)

(10) Konserthuset - Švédský královský filharmonický orchestr v akci. V koncertní síni, kde se (pro změnu) předávají Nobelovy ceny za literaturu, chemii, fyziku a fyziologii nebo lékařství (Nobelova cena za mír se předává v Oslu).

(11) Djurgården či jiný park - 1/3 vodní plocha, 1/3 zeleně a 1/3 zástavby to je Stockholm. Je tu mnoho parků, rezervací a obecně míst, kde si lze odpočinout procházkou v přírodě.

(12) Muzea - ve Stockholmu je nepřeberné množství muzeí, zde uvádím ta, která mě zaujala, současně s informací, zda jsem je již navštívil či nikoliv.
[ABBA museum](https://abbathemuseum.com/en) (Navštíveno),
[Vasa museet](https://www.vasamuseet.se/en),
[Nordiska museet](https://www.nordiskamuseet.se/en),
[Nobel prize museet](https://nobelprizemuseum.se/en/).

(13) Lappis scream - Každé úterý ve 22:00 všichni kdo potřebují otevřou okno a zakřičí z plných plic. Jedná se o zvláště oblíbenou aktivitu, především v době zkouškového. [Ukázkové video](https://www.kth.se/blogs/studentblog/2020/01/lappis-screams-and-treasures/)

(14) Kayakomat - Stockholm je město ostrovů a proto je velmi snadné si tu půjčit kajak či paddleboard a vyrazit. [Více info](https://www.kayakomat.com/)

(15) Gunnar Asplund - Architektonická procházka po stavbách jednoho z nejslavnějších švědských architektů. Určitě navštívíme Stockholmskou městskou knihovnu, Skogskyrkogården (UNESCO)
