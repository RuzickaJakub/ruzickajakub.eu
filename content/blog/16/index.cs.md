---
title: 'Týden 16: Nobelův týden'
lang: cs
layout: post
date: 2023-12-10
photos:
    directory: /media/sweden/week-16/
    items:
        - zimni-rano-a-cesta-do-skoly.jpeg: 'Zimní ráno a cesta do školy.'
        - kralovska-knihovna.jpeg: 'Královská knihovna'
        - dablova-bible.jpeg: 'Ďáblová bible (Královská knihovna).'
        - nobel-karolinska.jpeg: 'Nobelovská přednáška na Karolinska Institutet. Bohužel jsem se dovnitř nedostal.'
        - nobel-fyzika.jpeg: 'Nobelovská přednáška z fyziky.'
        - nobel-chemie-1.jpeg: 'Nobelovská přednáška z chemie.'
        - nobel-chemie-2.jpeg: 'Nobelovská přednáška z chemie.'
        - nobel-chemie-for-students.jpeg: 'Nobelovská přednáška z chemie - Vzkaz studentům.'
        - nobel-ekonomie.jpeg: 'Nobelovská přednáška z ekonomie'
        - nobel-lights-fireflies-field.jpeg: 'Nobel lights: Louka se světluškami a Chór'
        - nobel-lights-city-hall-1.jpeg: 'Nobel lights: 100 let Stockholmské radnice'
        - nobel-lights-city-hall-2.jpeg: 'Nobel lights: 100 let Stockholmské radnice'
        - nobel-lights-city-hall-3.jpeg: 'Nobel lights: 100 let Stockholmské radnice'
        - nobel-lights-city-hall-4.jpeg: 'Nobel lights: 100 let Stockholmské radnice'
        - nobel-lights-moon.jpeg: 'Nobel lights: Moon'
        - nobel-lights-gpu.jpeg: 'Nobel lights: Počítač provádějící maticové operace'
        - nobel-lights-kaleidoskop.jpeg: 'Nobel lights: Kaleidoskop'
---
V úterý jsem se vydal na výlet po Stockholmu. Navštívil jsem Královskou knihovnu, kde jsem také objevil Ďáblovu bibli (Codex Gigas), která byla odvezena z Prahy během třicetileté války. Pak jsem se prošel po ulicích Skeppholmen a Kastellholmen. Protože mi mrzly prsty, tak jsem se po této asi dvouhodinové procházce vrátil na KTH a pokračoval ve studiu. Ve středu jsem vedl seminář o anonymním směrování, kde jsem se zaměřil hlavně na Onion routing a protokol Tor. 

Ve čtvrtek jsem se snažil dostat na Nobelovu přednášku z fyziologie nebo medicíny, ale bohužel se mi to po hodinovém čekání ve frontě nepodařilo, sál se zaplnil. Poučení pro příště zní: přijít ještě dříve. Pátek začal zkouškou z práva, po které jsem se přesunul do Aula Magna na Stockholmské univerzitě, abych sledoval přednášky o Nobelově ceně za fyziku, chemii a ekonomii. Ve skutečnosti ale žádná Nobelova cena za ekonomii neexistuje, je to cena založená švédskou národní bankou (Riksbank) mnoho let po ostatních. Tato cena se však uděluje společně s ostatními, a proto má svou vlastní přednášku. V sobotu jsem si udělal večerní procházku po Nobelových světlech, originalita jednotlivých prací se značně lišila. Nejvíce mě zaujala projekce na stockholmskou radnici a za nejoriginálnější považuji vyjádření maticových operací v počítači pod mostem (Vasabron).