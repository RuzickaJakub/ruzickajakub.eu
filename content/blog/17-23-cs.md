---
title: '🇨🇿 Týden 17-23: Ve znamení oslav'
lang: cs
layout: post
date: 2024-01-28
photos:
    directory: /media/sweden/week-17-23/
    items:
        - stockholm-live-calendar.jpeg: 'Živý kalendář'
        - berlin.jpeg: 'Vánoční Berlín'
        - berlin-singing.jpeg: 'Zpívání v knihovně, Berlín'
        - prague-venceslav-square.jpeg: 'Návrat domů - Václavské náměstí'
        - kitchen-view.jpeg: 'Výhled z kuchyně nového bytu'
        - skiing-stadion.jpeg: 'Běžkování na Stadionu'
        - skansen-glas.jpeg: 'Sklárna ve Skansenu'
        - skansen-view.jpeg: 'Pohled ze skansenu do města'
        - stockholm-red-sky.jpeg: 'Obloha nad Stockholmem'
        - osqvik.jpeg: 'Osqvik (studenská chata)'
        - osqvik-view.jpeg: 'Osqvik - výhled z terasy'
        - osqvik-sauna.jpeg: 'Osqvik - sauna'
        - osqvik-lake.jpeg: 'Osqvik - jezero'
        - osqvik-lake-2.jpeg: 'Osqvik - jezero druhý směr'
        - osqvik-stairs.jpeg: 'Osqvik - schody ze sauny'
---

Po šestitýdenní pauze se vracím k týdenním shrnutím. 

V druhé polovině prosince jsem vyrazil několikrát do města na živý vánoční kalendář (Levande Julkalender). Každý den se otevřelo jedno z oken ve starém městě a proběhlo v něm krátké představení, typicky formou přednesů, zpěvu či předčítání. Společně s přáteli jsme vyrazili si prohlédnou vánoční výzdobu, včetně nejvíce známých míst jako Nordiska Kompaniet. Procházka musela nutně zahrnovat i místní fastfood řetězec Max. Před odjezdem domů jsem dokončil zkoušky z druhé periody a za odměnu vyrazil do národního divadla na Tolvskillingoperan od  Bertolta Brechta (text) a Kurta Weilla (hudba). Hra byla kompletně ve švédštině a tedy mé pochopení děje nebylo zdaleka úplné. Domů jsem cestoval nejprve nočním vlakem do Berlína, kde jsem strávil odpoledne a poté pokračoval dále do Prahy a domů.

V Česku jsem oslavil Vánoce i Nový rok a navštívil mnoho přátel.

Do Stockholmu jsem se vydal 8. ledna, tak abych stihl povinné semináře a mohl plynule začít letní semestr. Současně jsem se přestěhoval do jiného pokoje, vzdáleného asi 200 metrů od mého původního ubytování.

Z domova jsem si přibalil brusle i běžky a vzhledem k velmi příznivým teplotám v rozmezí -15 až -5 jsem obojí hojně využíl, a to buď na stadionu nebo Gärdets sportfält (Djurgården). Současně jsem Buddy pro 13 mezinárodních studentů. Během prvního setkání jsme kromě poznávacích her postavili i sněhuláka (pro některé to bylo úplně poprvé, co viděli sníh). Druhé setkání proběhlo na ledové ploše a s bruslemi na nohách.

Nyní je slavící sezóna, zima trvá už dlouho a tak je potřeba si to zpříjemnit. V pátek 19.1 jsem se podílel na organizaci Gausque (studentská večeře). V sobotu vyrazil do Skansenu, v úterý pomohl zorganizoval florbalový turnaj. Během posledního víkendu, jsem začal hned v pátek Osqvikem (studenská chata KTH) - Pirátský gasque, sauna, táborák a párty až do rána. Po návratu jsem si odpočinul a večer vyrazil na Valhalla gasque našeho studenstkého spolku (D-chapter). Neděle uzavřela týden venkovní grilovačkou na ostrově Kärsön s jazykovou kavárnou (Svenska Språkkafé).