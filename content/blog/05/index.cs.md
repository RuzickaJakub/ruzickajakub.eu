+++
title = "Týden 5: Grand tour Stockholm"
date = 2023-09-24
[[extra.photos]]
file = "metro.jpg"
caption = "Stanice metra, jakoby vjíždějící do tunelu"
[[extra.photos]]
file = "koncerthuset.jpg"
caption = "Konserthuset (Sídlo Královského filharmonického orchestru Stockholm)"
[[extra.photos]]
file = "drottningholm-palace-1.jpg"
caption = "Královský palác v Drottningholmu"
[[extra.photos]]
file = "drottningholm-palace-2.jpg"
caption = "Královský palác v Drottningholmu"
[[extra.photos]]
file = "drottningholm-palace-3.jpg"
caption = "Královský palác v Drottningholmu"
[[extra.photos]]
file = "drottningholm-palace-my.jpg"
caption = "S Lídou v Drottningholmu"
[[extra.photos]]
file = "kanelbulle.jpg"
caption = "Kanelbulle"
[[extra.photos]]
file = "odengatan.jpg"
caption = "Pohled na Odengatan"
[[extra.photos]]
file = "autonomni-sekacka.jpg"
caption = "Zahrada na kampusu s autonomní sekačkou"
[[extra.photos]]
file = "bicycle.jpg"
caption = "Pořízené kolo"
+++
Od neděle do pátku mě navštívila Lída a já jsem na krátkou dobu vypadl ze studijního světa a konečně jsem se podíval více po Stockholmu.

V pondělí jsme začali odpolední vycházkou v Nackareservatet (název parku ve Stockholmu). Do úterý jsme vtančili s kapelou ABBA, při návštěvě jejich muzea. Současně jsme nahlédli i do ostatních muzejních budov, jelikož velká část muzeí se nachází na jednom místě ve Stockholmu - na ostrově Djurgården. Během odpoledne procházka po Kungsholmenu a večer hraní deskových her s dalšími studenty z Datasektionen (název studentského sdružení). Středeční den byl z velké části studijní, až pozdě odpoledne vyrážíme na prohlídku nejdelší galerie na světě - Stockholmského metra. Velké množství stanic, hlavně na modré lince, je zde originálně vyzdobeno. Večer jsme zakončili trochou kultury v Stockholmské koncertní síni (švédsky: Konserthuset) na představení s názvem "Schumann och Adams". Ve čtvrtek jsme se vydali na královský palác do Drottningholmu a prošli se v přilehlých zahradách. A na závěr dne pro změnu kulinářský zážitek ve formě místní delikatesy kanelbulle (foto níže). V pátek ráno Lída odlétá zpět do Čech a já po přednášce vyrážím nakoupit kolo na Loppis (švédský název pro bleší trh).

Školy za prvních pět dní nebylo mnoho a tak se o víkendu pouštím opět do etického hackování.
