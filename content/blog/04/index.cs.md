+++
title = "Týden 4: Král slaví 50 let na trůnu"
date = 2023-09-17
[[extra.photos]]
file = "vyhledy-lod-1.jpg"
caption = "Výhled z lodi"
[[extra.photos]]
file = "vyhledy-lod-smer-lidingo.jpg"
caption = "Výhled z lodi směr ostrov Lidingö"
[[extra.photos]]
file = "vyhledy-lod-smer-djurgarden.jpg"
caption = "Výhled z lodi směr Djurgården"
[[extra.photos]]
file = "vyhledy-lod-cihlova-budova.jpg"
caption = "Opět cihlová budova"
[[extra.photos]]
file = "vyhledy-lod-2.jpg"
caption = "Výhled z lodi"
[[extra.photos]]
file = "vyhledy-lod-gruna-lund.jpg"
caption = "Gruna Lund - zábavní park"
[[extra.photos]]
file = "vyhledy-lod-vasa-museum.jpg"
caption = "Muzejní ostrov - Vasa museum"
[[extra.photos]]
file = "selfie-na-lodi.jpg"
caption = "Selfie na lodi"
[[extra.photos]]
file = "pohled-od-dramaten.jpg"
caption = "Pohled na moře od Dramaten"
[[extra.photos]]
file = "dramaten.jpg"
caption = "Dramaten (Královské dramatické divadlo)"
[[extra.photos]]
file = "vojenska-kapela.jpg"
caption = "Vojenská kapela před pochodem"
[[extra.photos]]
file = "armada-pochoduje.jpg"
caption = "Švédská armáda v pochodu"
[[extra.photos]]
file = "armada-ceka-na-prujezd-krale.jpg"
caption = "Švédská armáda čekající na průjezd krále"
[[extra.photos]]
file = "kral-1.jpg"
caption = "Průjezd krále"
[[extra.photos]]
file = "kral-2.jpg"
caption = "Královna nám mává"
[[extra.photos]]
file = "kralovsky-palac.jpg"
caption = "Královský palác ve Stockholmu"
[[extra.photos]]
file = "koncert.jpg"
caption = "Jubilejní koncert"
[[extra.photos]]
file = "kuba-slavi.jpg"
caption = "Slavím také"
[[extra.photos]]
file = "prehlidka-stihacky.jpg"
caption = "Letecká přehlídka"
+++
První polovinu týdne jsem se pokoušel o posun v Etickém hackování. Bohužel všechny mé pokusy o získání příkazové řádky na počítači obětí (s pomocí `msfvenom` byly neúspěšné) a to až do středy, kdy mě napadlo podívat se na nastavení firewallu na mém počítači. Vzhledem k jeho striktnímu nastavení, zde byly zahazovány všechny packety (pokusy o spojení). Současně v úterý proběhl první Kontrollskriving (švédsky průběžný test) z Umělé inteligence a hlubokých neuronových sítí. Z testu jsem byl celkem nervózní, ale výsledky dopadly nadprůměrně dobře.

V sobotu bylo velmi pěkné počasí a já se rozhodl proběhnout se na loď do Ropstenu a lodí se pak nechat dovézt až do centra Stockholmu. Po hodinové cestě, při níž jsme obepluli Djurgården a viděl jsem nové městské části, jsme zakotvili před divadlem Drammaten. Chtěl jsem se ještě proběhnout, ale asi po 200 metrech jsem narazil na policejní zátaras. Zpomalil jsem a pokračoval chůzí, ovšem po dalším asi půl kilometru se již nedalo jíti dál. Dotazem na jednoho z přihlížejících jsem se dozvěděl, že švédský král Carl XVI Gustav slaví 50 let vlády. Zůstal jsem tedy na místě a sledoval rozmístění vojáků po celé délce trasy, kudy bude projíždět kočár s králem a královnou. Během asi dvou hodinového čekání na průjezd krále, jsem postával u vojenské kapely, která téměř nepřetržitě hrála hity od kapely ABBA. Čekání se vyplatilo, král projel s celou svou jízdou a zamával nám. Přesunul jsem se na Riksplan, kde proběhl slavnostní koncert s přehledem důležitých událostí z padesátileté vlády Carl XVI Gustava, za doprovodu významných zpěváků či kapel symbolizujících hudební scénu ve švédsku v daném období.

V neděli přiletěla Lída a začíná týden věnovaný poznávání Stockholmu. Ještě v neděli odpoledne jsme prošli Gamla stan (staré město).
